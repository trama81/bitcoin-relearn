+++
title = 'Proteggersi su internet'
author = 'me'
date = 2024-10-05
weight = 4
draft = false
+++

> [!important] Brief:
> Questa sezione ti aiuterà a riconquistare la tua privacy informatica e a fare scelte maggiormente orientate alla sicurezza tua e dei tuoi dati.

### Livello: Prudente

- CAMBIA IL MOTORE DI RICERCA
	
	Utilizza un motore di ricerca che non registri e venda i tuoi dati, come per esempio [Brave Search](https://search.brave.com/), [Startpage](https://www.startpage.com/), [DuckDuckGo](https://duckduckgo.com/).

- CAMBIA IL WEB BROWSER

	Utilizza un Web Browser che non monitori le tue attività e che rispetti la tua privacy, come per esempio [Brave](https://brave.com/), [Firefox](https://www.mozilla.org/it/firefox/), [Chronium](https://chromium.woolyss.com/download/#windows).

- INSTALLA GLI AD BLOCKERS

	Utilizzare alcuni Ad Blocker e Tracker Blocker nel tuo browser rende più difficile per i siti web tracciarti e proporti annunci pubblicitari, come per esempio [uBlock Origin](https://translate.google.com/website?sl=en&tl=it&hl=it&client=webapp&u=https://ublockorigin.com/), [Privacy Badger](https://translate.google.com/website?sl=en&tl=it&hl=it&client=webapp&u=https://privacybadger.org/), [JShelter](https://translate.google.com/website?sl=en&tl=it&hl=it&client=webapp&u=https://jshelter.org/) .

- UTILIZZA UNA MAIL PRIVATA

	Utilizza un account di posta elettronica che non spii il contenuto delle tue comunicazioni, come per esempio [Infomaniak Mail](https://www.infomaniak.com/en/hosting/service-mail) e [Proton Mail](https://account.proton.me/mail/signup?plan=free&ref=mail_plus_intro-mailpricing-2)


### Livello: Scrupoloso

- SOSTITUISCI WINDOWS CON LINUX

	Windows, MacOS e ChromeOS sono sistemi operativi proprietari e non verificabili, dando alle loro aziende un controllo maggiore sul tuo computer di quanto tu stesso ne abbia. Linux offre un'alternativa completamente gratuita, restituiendo libertà e privacy, come per esempio [Linux Mint](https://www.linuxmint.com/) e [Pop!_OS](https://pop.system76.com/).

- MEMORIZZA LOCALMENTE I FILE E CRIPTA QUELLI IN CLOUD

	Se non hai bisogno di dare i tuoi file a qualche azienda di cloud storage, allora tienili semplicemente in locale sul tuo computer. Se però non puoi fare a meno dell'accessibilità che le soluzioni in cloud offrono, assicurati che i file siano criptati, utilizzando per esempio [Cryptomator](https://cryptomator.org/).

- CONTIENI YOUTUBE

	Guardare un video su YouTube a volte è utile, ma sta diventando sempre più efficace nell'intrattenerci per più tempo del necessario. Una soluzione è quella di disattivare i video correlati installando per esempio l'estensione [Unhook YouTube](https://unhook.app/); oppure bloccare gli shorts installando per esempio l'estensione [Youtube-shorts block](); oppure sostituendo l'app YouTube sul proprio smartphone con [NewPipe](https://newpipe.net/).

- USA SOFTWARE OPEN SOURCE

	Quando possibile, sostituisci il software proprietario con software open source, come per esempio [LibreOffice](https://www.libreoffice.org/) al posto di Microsoft Office o [GIMP](https://www.gimp.org/) al posto di Photoshop.

### Livello: Paranoico

- INSTALLA LIBREBOOT

	Intel Management Engine (IME) è una componente integrata su tutti i microprocessori Intel, che solleva preoccupazioni sulla privacy. Installando [Libreboot](https://libreboot.org/) (o [Coreboot](https://www.coreboot.org/)), puoi rimuovere (o ridurre) IME, ottenendo maggiore controllo sul tuo hardware, migliorando la sicurezza e riducendo il rischio di backdoor.

- SOSTITUISCI ANDROID / IOS

	Valuta l'acquisto di un telefono con hardware aperto e con sistema operativo open source, come per esempio [PinePhone](https://pine64.org/devices/pinephone/); o installa un sistema operativo open source al posto di Android, come per esempio [GrapheneOS](https://grapheneos.org/).

- ELIMINA I SOCIAL E GLI HOME HUB

	Per proteggere la tua privacy online, elimina gli account inutilizzati, abbandona i social media ed evita dispositivi come Google Hub o Alexa. In questo modo limiterai la dispersione di dati sensibili e aumenterai il controllo sulla tua vita digitale.